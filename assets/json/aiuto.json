{
    "content" : "Id report: 5375-008\n\nAi membri del CSP,\n\nNonostante abbia recuperato CSP-5375, temo di avere comunque fallito. La mia copertura \u00E8 appesa a un filo, e temo che salter\u00E0 da un momento all\u2019altro. \u00C8 ora evidente che H.D. abbia avuto accesso al database del CSP, altrimenti non posso spiegarmi come la mia copertura possa essere stata messa a rischio. Ho provveduto a criptare tutti i miei documenti confidenziali in modo da impedire che sfruttino il mio account per i loro scopi.\n\nTutti i collegiali vengono ora regolarmente perquisiti e le stanze vengono controllate. Ogni collegiale viene scortato per tutto il tempo trascorso al di fuori dell\u2019edificio, e l\u2019amministrazione interna collegiale sta riducendo sempre di pi\u00F9 la lista di motivazioni valide per uscire dalle mura del Collegio Superiore Irnerio. \u00C8 solo questione di tempo prima che scoprano la mia identit\u00E0.\n\nNecessito di assistenza immediata. Ho bisogno che un agente CSP mi trovi e prenda possesso di CSP-5375 in modo da portarlo al sicuro. Una volta fatto ci\u00F2 H.D. dovrebbe abbassare i suoi sospetti su di me, permettendomi di evacuare dall\u2019edificio.\n\nHo lasciato alcuni indizi sulle chiavi per decriptare i documenti in alcuni anfratti del Collegio, sebbene abbia avuto cura di oscurare il loro significato. Sebbene una perlustrazione a fondo del Collegio dovrebbe essere sufficiente per trovare questi indizi, ho lasciato alcune indicazioni nei documenti stessi (questo incluso). Il database del CSP non supporta l\u2019inserimento di informazioni extra, per vederle \u00E8 necessario installare l\u2019add-on \u201Cthorus\u201D (che pu\u00F2 essere installato solo da terminali autenticati, in modo che H.D. non possa avere accesso).\n\nConfido nella capacit\u00E0 del CSP di trovarmi prima dei collegiali. Per mantenere la mia copertura, consegner\u00F2 CSP-5375 solamente a chi fornir\u00E0 la frase d\u2019autenticazione, in modo da dimostrarmi di essere un membro effettivo. Anche questa frase dovrebbe essere di facile deduzione per i membri del CSP. Avviso che nel caso in cui non verr\u00E0 detta io negher\u00F2 ogni legame con il CSP.\n\nSperando di ritornare il prima possibile,\n\nTusk",
    "extra" : "Ex cupidita\u2588ibus odia, discidia, discordia\u2588, sedi\u2588iones, bella nascun\u2588ur, nec eae se foris solum iactant nec tantum in ali\u2588s caeco impetu incurrunt, sed intus etiam in ani\u2588is inclusae inter se dissid\u2588nt atque discordant, ex quo vitam amarissimam necesse est effici, ut sapiens solum, amputata circumcisaque i\u2588anitate omni et errore, naturae finibu\u2588 contentus sine \u2588egritudine possit et sine metu vivere."
}